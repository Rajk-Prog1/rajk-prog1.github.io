# A programozó barátja a ChatGPT: De hogyan használd, hogy meg is tanulj programozni?

## Az első kérdés: mi a [ChatGPT](https://www.xlabs.hu/blog/mi-az-a-chatgpt-elmagyarazzuk-roviden-erthetoen)?
A ChatGPT egy nagy nyelvi modell, amelyet az OpenAI fejlesztett ki. A modell alapja a GPT (Generative Pre-trained Transformer) architektúra, amely egy mély neurális hálózatot jelent a szöveggenerálási feladatok megoldására. A ChatGPT egy olyan nyelvi modell, amely képes valós idejű kommunikációra az emberekkel, mivel lehetővé teszi a természetes nyelv feldolgozását, és szöveges válaszokat generál a felhasználók kérdéseire vagy kéréseire. Az OpenAI nyilvánosságra hozta a modell API-ját, hogy a fejlesztők és egyéb felhasználók széles körben felhasználhassák a természetes nyelv feldolgozásának különböző feladataira, például chatbotok, virtuális asszisztensek és más mesterséges intelligencia-alapú alkalmazások létrehozására. A ChatGPT nagyon nagy mennyiségű szöveges adatbázisokból tanul, amelyekből képes a nyelvi minták és összefüggések felismerésére, és ennek segítségével képes releváns és értelmes válaszokat adni a felhasználói kérdésekre. 

## A ChatGPT korlátai
1.	A válaszai elfogultak lehetnek: a ChatGPT válaszai tükrözik az emberek által generált adat elfogultságát, így bizonyos kérdéskörökben ennek mentén értékítéltet tartalmazó választ fog adni. Például bírósági ügyekben, ha konzisztensen rasszista döntéseket hozott a bíróság és a későbbiekben precedens alapúan szeretnénk ítéletet hozni egy nyelvi modell segítségével, akkor az ítélethozásában tükrözni fogja ezt a hozzáállást.
2.	Nem mindig pontos, képes hallucinálni: ennek ékes példája, ha irodalomösszefoglalóra kéritek, képes nem létező szerzők, nem létező cikkeire hivatkozni, így mindig ellenőrizni kell az igazságtartalmát.

## Hogyan használjuk kódolásra:
A ChatGPT képes komplex programozási feladatok megoldására, akár konkrét feladatot teljes egészében megválaszolni.

Íme egy példa:

Ebben az esetben magyar utasítást adtam neki, de érdemes lehet angolul is megpróbálni, bizonyos kérdéseknél pontosabb az angol válasz. 

**VISZONT**: ha így oldanánk meg az elején minden programozási feladatot, nehezen vagy egyáltalán nem alakul ki az a programozási logika, amivel a későbbiek során ellenőrizni tudjátok a kapott kódokot (természetesen a futtatáson kívül).

## Akkor mégis mire lehet használni?
A kurzus során segítségül hívhatjátok a ChatGPT-t, de nem az előbb bemutatott formában. A kurzus során a ChatGPT egy kódoláshoz kondicionált verzióját fogjuk használni a Code Tutort. 
Ezt a következőképpen éritek el:

Ez a motor az előzőekben feltett kérdésre a következő választ adja:

Tehát ebben az esetben:
-	Nem kaptok konkrét megoldást a kérdésre, csak segítséget arra, hogy hogyan induljatok el. 
-	Ha konkrét kérdést tesztek fel neki, akkor arra hoz majd megoldási javaslatokat, de a kódsor logikáját nektek kell majd felépíteni.

## Összefoglalva:
1.	Használhatjátok a Code Tutort, de olyan megoldásokat adjatok le, amiket ti is értetek.
2.	Kérünk titeket, hogy jelezzetek majd vissza, hogy milyen volt ezt használni, mert ti vagytok az első kurzus, akinél ezt a szabályt bevezetjük. Köszi és jó munkát!
