---
layout: page
title: Syllabus
description: >-
  Course policies and information.
---

# Syllabus

{:.no_toc}

## Table of contents

{: .no_toc .text-delta }

1. TOC
   {:toc}

---

## TLDR:

Nem egy programnyelvet vagy programcsomagot szeretnénk megtanulni,
hanem a programozás alapjait és logikáját megismerni. Több lehetséges
módot is felfedezni, ahogyan programozási problémák megközelíthetőek.
A fő cél az algoritmikus és programtervező gondolkodás elsajátítása.

## Jelentkezési szabály:

A kurzus maximális létszáma 9 fő.

## Célok:

A kurzus célja, hogy átadjon egy olyan alapvető ismeretcsomagot a
programok és algoritmusok működéséről, amivel magabiztosabban lehet
nekifutni összetettebb problémák megoldásának, új programnyelvek
elsajátításának, más programozással kapcsolatos kurzusoknak. Ezen kívül
egy pontosabb kép kialakítása a kurzustagok fejében arról, hogy milyen
jellegű problémákat lehet megoldani programokkal, programozókkal. Így a
kurzus olyanoknak is hasznos lehet, akik maguk nem terveznek
megtanulni magas szinten programozni, de szeretnének olyanokkal
hatékonyabban együtt dolgozni, akik ebben képzettek. Össze fogunk
hasonlítani pár programnyelvet, használni egyedül a pythont fogjuk.
További cél, hogy a kurzustagok tudjanak önállóan megoldásokat találni a
jövőben programozással kapcsolatos problémáikra.

## Vázlatos menet:

A kurzus elején azt vesszük át, hogyan áll össze és működik egy egyszerű
program. Megvizsgáljuk milyen utasításokat értenek meg modern
számítógépekkel analóg, elméleti gépek, és ezek hogyan kapcsolódhatnak
egymáshoz. Ezen kívül kitérünk az adatszerkezetekre és hogy
ezek hogyan kapcsolódnak a program működéséhez. A kurzus második
felében összekapcsolódó algoritmusokról és programokról lesz szó,
elsősorban imperatív, objektum-orientált procedurális programozási
paradigmában. Röviden kitérünk programnyelvek- re,
bonyolultságanalízisre és megnézünk pár nevezetes algoritmust,
mechanizmust és programozási problémát. Megvizsgáljuk, hogy ugyanaz a
program hogyan néz ki 4-5 különböző programnyelven megírva és
keresünk olyan problémát, amire tudunk olyan programot írni, ami fél nap
alatt fut le, meg olyat is, ami fél perc alatt.

## Számonkérés:

Minden alkalomra házi feladat, egyesével kiértékelve. A nem megfelelőket
pótolni kell. Lesznek plusz nehezebb házik a gyorsabban hala- dóknak.
Kurzus közben legalább egy zh és egy kurzuson kívül megoldható
feladatsor. Kurzus végén egy beadandó programleírás specifikációval és
algoritmussal. Előre kijelölt problémák közül lehet választani, sajátot is ki
lehet találni, de el kell, hogy fogadják a kurzustartók.
Előfeltétel:
Lényegében nincs, a formális logika ismerete előny, de igazából a
jelölések ismerete a lényeg (van rá prekurzus). Programozni tudók és nem
tudók egyaránt welcome, az elméleti rész döntő része valószínűleg
mindenkinek új lesz az, hogy ki mennyire gyakorlott, a házi feladatnál
számít igazán, az pedig differenciálva lesz.

## Tervezett alkalmak:

1. Programozás folyamata, specifikáció.
   Témák: tervezés, előfeltétel, utófeltétel, deklaratív/imperatív tudás
   Olvasmány/Házi: programozási problémák kitalálása, felírt problémák
   értékelése
   Kitekintés: Imitation Game-et tessék megnézni kedvcsinálásnak!
1. Adat
   Témák: konstans, változó, típus, érték, elemi típusok, operátor, kifejezés
   Olvasmány/Házi: pár specifikáció felírása
   Kitekintés: adatok tárolása, architektúra alapok
1. Utasítások, procedúrák
   Témák: összetett adattípusok, kifejezés/utasítás, főhatás, visszatérési érték,
   globális/lokális változó, állapot
   Olvasmány/Házi: specifikációról eldönteni, mit csinálhat a program
   Kitekintés: programnyelvek apróságai, paradigma alapok
1. Turing gép
   Témák: számítógép modellek, automata, számítási képesség
   Olvasmány/Házi: pár video a Turing-gépről, állapotlista készítése,
   kiértékelése
   Kitekintés: halting-problem
1. Imperatív programozás
   Témák: programozási paradigma, lineáris keresés, logaritmikus keresés,
   kódolás alapok
   Olvasmány/Házi: egyszerű programozási problémák megoldása, saját
   kitalálása
   Kitekintés: deklaratív programozás
1. Struktúrált programozás
   Témák: loop, block, elágazás, sor, kezdőállapot, halt-state
   Olvasmány/Házi: összetettebb programozási probléma megoldása
   Kitekintés: összetettebb feladatok
1. Interakció programokkal
   Témák: bemenet, kimenet, kiírás, beolvasás, gyakorlás, git
   Olvasmány/Házi: programozási problémák közül választani, lekódolni és
   külön imperatív leírást adni hozzá
   Kitekintés: egymásba épülő programok
1. Tesztelés
   Témák: tesztesetek, gyakorlás
   Olvasmány/Házi: kis nyílthelyi feladatok, egymás leírásai alapján
   lekódolni az előző házi feladatait, mindenki mindenkiét
   Kitekintés: összetettebb feladatok tárgyalása
1. Programnyelvek
   Témák: high-level, low-level, compiled, interpreted, programozási
   paradigmákhoz kötődő nyelvek
   Olvasmány/Házi: záróprojekttervek beadása
   Kitekintés: turing-tarpit
1. Bonyolultságanalízis
   Témák: bonyolultság, futási sebesség, memóriaigény, bonyolultság
   osztály, O()
   Olvasmány/Házi: nyílthelyi, pár video nevezetes algoritmusokról
   Kitekintés: kriptográfia, kódolás, NP, NP-nehéz, NP-teljes
   11-12: Adatbázisok, haladó python csomagok
